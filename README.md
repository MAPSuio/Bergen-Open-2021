# Bergen Open 2021

Etter fjorårets hiatus arrangeres nok en gang Bergen Open, og vi i MAPS har gleden av å invitere til UiO-huben! Konkurransen vil følge samme format som *[NCPC](https://github.com/MAPSuio/NCPC-21)* og *[Prog & påfyll](https://www.facebook.com/events/404177087717380)*. Det er også mulig å gjennomføre heldigitalt, men vi ønsker å gi dere en anledning til å ha det hyggelig sammen før, underveis og etter konkurransen :smile:


## Når?
Lørdag 6. november 2021. <br>
Selve konkurransen varer fra 11:00 til 16:00, men vi er tilstede fra ca. 10:00 og utover.


## Hvor?
[Datarom Fortress](https://ifirom.no/3/3468), 3. etg i Ole Johan Dahls hus, Gaustadalléen 23b.


## Hva skjer denne gangen?
Universitetet i Bergen arrangerer en programmeringskonkurranse, og har invitert de andre universitetene i Norge til å delta. Denne konkurransen er ment å være tilgjengelig for nybegynnere, men bør også gi de mer erfarne noe å bryne seg på. Altså spiller det ingen rolle om du nettopp har startet på en bachelor eller runder av en mastergrad, så lenge du synes programmering er gøy!

Konkurransen vil bruke det automatiske dommersystemet [Kattis](https://open.kattis.com/), så vi anbefaler å bli litt kjent med formatet før man møter opp.

### Kan jeg delta selv om jeg går `linje`?
Jaa! Det har ikke noe å si hvilken linje du går eller hvor mye erfaring du har. Konkurransen er nemlig tiltenkt alle målgrupper!


### Hva slags opplegg er det snakk om?
Vi åpner dørene rundt 10, og spanderer "uendelig" med kaffe og te, kjeks, chips, snacks og brus. Rundt 13:30 vil det også bli servert pizza! Dessuten opprettholdes tradisjonen med heliumballonger: Hvert lag får en ballong for hver oppgave de klarer å løse.

I tillegg blir det av erfaring veldig hyggelig, og kanskje møter du noen du ikke kjente fra før :)


### Blir det premier?
Jaa! Når konkurransen er over, vil det bli delt ut premie til første, andre og tredje plass, samt en lucky loser som klarer minst `3` oppgaver.

I tillegg er jo det å gjøre det bedre enn Bergen en premie i seg selv :grin:


### Interessant! Hadde jeg bare kunnet ta med noen av vennene mine...
Frykt ikke! Man kan melde på lag *opp til* 3 personer.


### Jeg kan ikke risikere å gå glipp av dette! Hvor melder jeg meg på!?
[Her](https://docs.google.com/forms/d/e/1FAIpQLSduoVWdStY-yQOR5I2kqKIQLBjVs5oYP_hspDp2sYGQd2_hHg/viewform)! \
Fristen for å registrere seg er onsdag 3. november 23:59.


## Og ellers?
Hvis det skulle være noe, er det bare å kontakte Sergey (sergeyj@uio.no) eller Sarek (sarekhs@uio.no) :smile:
- [Generell informasjon](http://contest.ii.uib.no/bgopen/2021/)
- [Bilder fra BO18 i Bergen](http://contest.ii.uib.no/bgopen/2018/pics/)

Oppgavene skal i teorien kunne løses i alle språkene Kattis tilbyr, men de kan *definitivt* løses i Java, Python og C++. \
Vi har laget noen kodeskall for å gjøre det lettere å komme i gang :) Se for eksempel [her](/Kodeskall/kattis.py) for et kodeskall for Python.
