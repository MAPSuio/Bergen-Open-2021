# Bergen Open 2021

Etter fjorårets hiatus arrangeres nok en gang Bergen Open, og vi i MAPS har gleden av å invitere til UiO-huben! Konkurransen vil følge samme format som *[NCPC](https://github.com/MAPSuio/NCPC-21)* og *[Prog & påfyll](https://www.facebook.com/events/404177087717380)*. Det er også mulig å gjennomføre heldigitalt, men vi ønsker å gi dere en sjanse til å ha det hyggelig sammen før, underveis og etter konkurransen :)


## Når?
Lørdag 6. november 2021. <br>
Selve konkurransen varer fra 11:00 til 16:00, men vi er tilstede fra ca. 10:00 og utover.


## Hvor?
[Datarom Fortress](https://ifirom.no/3/3468), 3. etg i Ole Johan Dahls hus, Gaustadalléen 23b.


## Hva skjer denne gangen?
UiB arrangerer en programmeringskonkurranse, og har invitert noen flere av landers universiteter til å delta, deriblant oss. Denne konkurransen er ment å være tilgjengelig for nybegynnere, men bør også gi de mer ergarne noe å bryne seg på. Altså spiller det ingen rolle om du nettopp har startet på Design eller runder av mastergraden i Robotikk, så lenge du synes programmering er gøy!

Konkurransen vil også bruke systemet til [Kattis](https://open.kattis.com/), så vi anbefaler å bli litt kjent med formatet før man møter opp.


### Hva slags opplegg er det snakk om?
Vi åpner dørene rundt 10, og spanderer "uendelig" med kaffe og te, kjeks, chips, snacks og brus etc. Rundt 13:30 vil det også bli servert drøssevis med pizza! Dessuten opprettholdes tradisjonen med heliumballonger: Hvert lag får en ballong for hver oppgave de klarer å løse.

I tillegg blir det av erfaring veldig hyggelig, og kanskje møter du noen du ikke kjente fra før :)


### Du har oppmerksomheten min.. Men hva er da motivasjonen til å gjøre det bra?
På NCPC ble vinnerne kronet nordiske mestere i programmering. Det er muligens en eller annen tittel å bære her og, men vi blir ikke helt mette på det, så vi har bestemt oss for å premiere våre kjære "utøvere"! Når konkurransen er over, vil det bli delt ut premie til første, andre og tredje plass, samt en lucky loser som klarer `n` oppgaver.


### Interessant! Hadde jeg bare kunnet ta med noen av vennene mine...
Frykt ikke! Dere kan melde på lag *opp til* 3 personer.


### Jeg kan ikke risikere å gå glipp av dette! Hvor melder jeg meg på!?
[Her](https://docs.google.com/forms/d/e/1FAIpQLSduoVWdStY-yQOR5I2kqKIQLBjVs5oYP_hspDp2sYGQd2_hHg/viewform)! Fristen for å registrere seg er onsdag 3. november 23:59.


## Og ellers?
Hvis det skulle være noe, er det bare å kontakte meg (sergeyj@uio.no) eller Sarek (sarekhs@uio.no) :)
- [Generell informasjon](http://contest.ii.uib.no/bgopen/2021/)
- [Bilder fra BO18 i Bergen](http://contest.ii.uib.no/bgopen/2018/pics/)

Oppgavene skal i teorien kunne løses i alle språkene Kattis tilbyr, men de kan *definitivt* løses i Java, Python og C++. Derfor har vi laget noen kodeskall som dere kan bruke, både underveis og til å øve dere i forkant :)
